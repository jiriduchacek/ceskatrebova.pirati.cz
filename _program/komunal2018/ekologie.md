---
title: Ekologie
uid: ekologie
garant: Aleš Nunvář
img: ekologie.svg
perex: 
order: 4
---

Jako Piráti si uvědomujeme důležitost ochrany životního prostředí, včetně kvality spodních vod, čistoty ovzduší a hospodárného nakládání s půdou i dešťovou vodou. Učiníme kroky vedoucí k efektivnímu nakládání s opady, to vše za účelem snížení podílu netříděného odpadu a snížení nákladů na jeho svoz, zpracování a likvidaci. Mimo to chceme občanům města nabídnou možnost aktivně se podílet na zkrášlení města.


### Odpadové hospodářství

- Rozšíříme současný systém sběru komunálního odpadu o další tři možnosti a to o biologický odpad (hnědá nádoba), o papír (modrá nádoba) a o plast (žlutá nádoba). 

- Nádoby bude město přidělovat po registraci zdarma, četnost odvozu se bude měnit dle sezóny (např. bio-odpad v průběhu roku častěji než v zimě). 

- Výše poplatků za svoz odpadu se díky změně nezmění, jen se díky motivaci občanů ke třídění, změní interval svozu komunálního odpadu z 1x týdně na 1x za dva týdny.  

- Systém je úspěšně vyzkoušen a funguje např. v Hradci Králové a je použitelný ve vybraných lokalitách, typicky se zástavbou rodinných domů. 

- Součástí registračního portálu bude interaktivní mapa umístění kontejnerů ve městě s informacemi a návody na správné třídění.  

- Podpoříme vybudování podzemních kontejnerů na tříděný odpad v historickém centru města a na nádraží s cílem podpořit třídění, ale nenarušit kulturní a estetický dojem z našeho města. 

- Rozšíříme současnou podporu kompostováni i o domácí / bytové komposty metodou tzv. vermikompostování tedy pomocí žížal 

### Sběrný dvůr

- Změníme otevírací dobu sběrného dvora ve prospěch obou dnů víkendu 
- Zrušíme demotivační poplatek za stavební suť a zrevidujeme i ostatní poplatky a limity pro občany Chrudimi, které v důsledku mohou vést ke vzniku černých skládek. 
- Zajistíme recyklaci biologického odpadu.  
- Podpoříme vznik recyklačního (re-use) centra a zajistíme osvětu a podporu bezodpadového hospodářství (zero waste) a třídění obecně. 

### Městská ekologie 

- Zasadíme se o obnovu a novou výsadbu stromů a jiných vegetačních prvků v našem městě na základě jasné dlouhodobé koncepce. Stromy pohlcují velké množství slunečného záření a díky odpařování vody z listů ochlazují své okolí. 

- Podpoříme projekty na zadržování dešťové vody v krajině, např. domácí nádrže či rezervoáry a následné použití vody na zalévání či splachování 

- Uvědomujeme si důležitost zachování čistoty spodních vod a jsme si vědomi jaké ohrožení v sobě nese zvýšené použití pesticidů, fungicidů a jiné chemie zejména při produkci řepky a kukuřice. 

- Připravíme osvětovou kampaň, spojenou s možností otestovat si kvalitu spodní vody např. ve studně na vlastním pozemku. 
- Podpoříme obnovu krajiny kolem města.

