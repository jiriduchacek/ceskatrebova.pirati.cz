---
title: Doprava
uid: doprava
garant: Daniel Lebduška
img: miscellaneous/volebni-rozcestnik.png
perex: Chceme vyvážený podíl jednotlivých způsoby dopravy. Cestování po městě musí
  být s co nejmenším zdržením, bezpečné a pohodlné, ať už jdete pěšky, jedete MHD,
  na kole nebo autem.
order: 3
---

Chceme vyvážený podíl jednotlivých způsoby dopravy. Cestování po městě musí být s co nejmenším zdržením, bezpečné a pohodlné, ať už jdete pěšky, MHD, na kole nebo autem. V obydlených částech města podporujeme budování komplexního prostředí pro všechny druhy dopravy s důrazem na udržitelnost, ekologii a estetiku daného území. Veškeré nové stavby musí být plánované v souladu s okolním prostředí a musí jim předcházet veřejná diskuze.


### Pěšky a na kole bezpečně

- Rodiče se nesmí bát pustit svoje dítě do školy. Zvýšíme bezpečnost chodců pomocí prvků na vedlejších ulicích: zvýšené křižovatky, chodníkové přejezdy, nebo ochranné ostrůvky. Zlepšíme viditelnost přechodů a zasadíme se o další přechody tam, kde by měly smysl. (například na okruhu u Tesca) Zasadíme se o zvýšení bezpečnosti na stezce do Slatiňan, která je úzká a spojuje pěší a cyklodopravu. 

- Umožníme obousměrný provoz cyklistů ve většině jednosměrek. Prosadíme budování sítě navazujících cyklostezek, které nejsou samoúčelné, ale zapadají do sebe a dávají tak možnost využívat cyklodopravu nejen jako volnočasovou aktivitu, ale i pro cesty do práce, do škol, na úřady a podobně. Cyklostezky musí prolínat celé město. 
- Jako jednu z priorit vnímáme cyklostezku z Chrudimi na Podhůru. Podporujeme projekt výletní cyklostezky podél řeky Chrudimky do Pardubic a rozšíření cyklostezky na Slatiňany. 

- Zasadíme se o kvalitní stojany na kola u obchodů, úřadů, služeb apod. Zajistíme bezpečné parkování jízdních kol u Hlavního nádraží. 

### MHD efektivně

- Rozšíříme jízdné zdarma, nejen pro důchodce, ale i pro doprovod dětí do šesti let (včetně). 

- Zvýšíme plynulost a dochvilnost MHD pomocí inteligentního řízení dopravy. MHD by neměla stát v kolonách.zácpě - konkretizovat 

- Budeme prosazovat větší podíl elektromobility v MHD a městských firmách. Ovšem ne za každou cenu. Kromě ekologického hlediska musí dávat smysl i z pohledu pořizovacích a provozních nákladů. 

- Budeme hledat cesty k využití sdílených dopravních prostředků, například elektroaut nebo elektrokol, abychom tím ulevili přeplněným silnicím a parkovištím.  

- Prosadíme železniční zastávku Chrudim U Stadionu. Zasadíme se o lepší spojení Chrudim - Pardubice. 
- Pokusíme se využít nepoužívanou železniční trať Chrudim - Heřmanův Městec (pronajmout, výletní drezíny, pártyvlak) 

### Autem plynule

- Hlavní prioritou v oblasti automobilové dopravy musí být bezpečnost. Budeme trvat na snížení rychlosti na silnici I/37 mezi Chrudimí a Slatiňany na 70 Km/h, pořídíme putovní statické radary, které budou na dodržování rychlosti ve městě dohlížet. 
- Podpoříme zklidnění dopravy v ulici Na Ostrově a revitalizaci přilehlého nábřeží. 

- Nedovolíme další prodlužování stavby II. fáze obchvatu za Slatiňany, zasadíme se o  rychlé výkupy pozemků ke stavbě potřebných. Zahájíme přípravné práce k III. fázy SV obchvatu.  

- Zasadíme se o více parkovacích míst na sídlištích. Zvýšíme dostupnost parkovacích míst. Zavedeme inteligentní parkování - volné místo najdete např. v aplikaci. 

- Nastavíme koncepční plánování oprav silnic a chodníků, zapojíme občany do projektů rekultivace míst, nyní zasažených dopravou, kterým se uleví po otevření obchvatu. 

###  Územní plánování a rozvoj města

- Zapojíme občany města do diskuze o změnách územního plánu města, nejen vypsáním veřejné debaty, ale také širokou pozvánkou na tuto debatu společně s předložením kompletních anonymizovaných spisových materiálů. Změny v územním plánu nesmí posloužit zájmům konkrétních investorů, ale zájmům společnosti a občanům města. 
- Nedovolíme změnit historický ráz města. 
- Zasadíme se o revitalizaci celého nábřeží, komplexní řešení všech forem dopravy po obou stranách řeky a přístupu k vodě. 
- Vytvoříme koncepci občanské vybavenosti, zasadíme se o rekonstrukci kanalizace a chodníků. 
- Budeme trvat na výstavbě podzemního parkoviště před bývalým hotelem Bohemia a podporovat budování dalších podzemních a vícepodlažních parkovišť. 
- Podpoříme výstavbu nové sportovní haly a smysluplné využití té staré (například na parkovací dům) 
- Pokusíme se zabránit plánované výstavbě druhého bytového domu v prostorách bývalé dýhárny, bez toho, aniž by byla zpracována studie dopadů takové stavby v této lokalitě, především v oblasti dopravní obslužnosti (na náklady investora) a budou přijata příslušná dopravní opatření a nutné rekonstrukce dopravní sítě.  
- Chceme přilákat do města velké technologické společnosti a vzdělávací instituce, abychom byli schopni konkurovat okolním městům.
