---
title: Vzdělání
uid: vzdelani
garant: Nikola Štěpánková
img: vzdelani.svg
perex: 
order: 6
---

Pirátská strana prosazuje co nejdostupnější vzdělání, které rozvíjí přirozenou tvořivost, podporuje kritické myšlení a vychovává k demokracii. Pro naši společnost je výhodné, aby každý člověk získal vzdělání, které mu umožní naplno rozvinout vlastní potenciál. Vzdělaný člověk má lepší předpoklady orientovat se v médiích, politice a životě vůbec. Usilujeme o to, aby naše školy byly inovativní, demokratické a bezpečné.


### Inovativní vzdělání:

- V rámci inovace především umožníme ředitelům a učitelům se kvalitně vzdělávat v moderních metodách výuky a uplatňovat je ve svém zaměstnání.   
- Podpoříme školy v používání svobodných technologií (volně kopírovatelné programy, svobodné učebnice, svobodný software) a výuku finanční gramotnosti.  
- Podpoříme vznik mikrojeslí a firemních školek. Reagujeme tak na poptávku po péči o nejmenší. Zároveň jsme i příznivci projektů na podporu rodičovství. Důležitý je kvalitně strávený čas rodičů s dětmi. 
- Možnost výběru považujeme za důležitou. Proto podporujeme vznik dětských skupin, mateřských center, lesních školek i škol jiných zřizovatelů. 
- Nové vzdělávací směry jako je Montessori, Waldorf vítáme a podpoříme jejich zavádění a to na úrovni mateřských i základních škol.  
- Podporujeme vznik večerních vzdělávacích programů pro seniory a občany středního věku. 

### Škola jako přátelská instituce

- I díky založení internetových stránek pro sdílení dat o vzdělávání, s možností zpětné vazby pro rodiče i učitele. Rádi bychom dali veřejnosti možnost nahlédnout do projektů, které se odehrávají nejen na škole jejich dítěte.  
- Chceme i žákům umožnit zaměřit se na oblast, která je jim blízká a zároveň objevovat svůj potenciál, a to formou pracovních stáží dětí 2. stupně. 
- Jsme pro odstranění bariér, které brání v přístupu ke vzdělání. Můžeme toho docílit i díky smysluplnému a transparentnímu rozdělování financí z dotací od MŠMT, EU, soukromého sektoru 

### Bezpečnější škola

- Klademe důraz na prevenci v oblastech spojených se závislostmi i na internetu, (kyber) šikanou, xenofobií či agresivitou. Aktivity, které širokou veřejnost seznámí a pomohou ji těmto jevům předcházet případně je lépe pochopit, podpoříme. 
- Jsme pro vznik volnočasových aktivit pro děti a jejich dostupnost nejen sociálně slabším žákům a předškolákům.   
- Je skvělé, že probíhají rekonstrukce škol, školek. Nesmíme zapomínat ani na okolí těchto institucí. Piráti se zasadí o to, aby bylo bezpečnější a malebnější. Ať už řešením parkování nebo dostatečným úklidem těchto prostranství.


